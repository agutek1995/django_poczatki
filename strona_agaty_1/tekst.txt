Łabędź niemy[4] (Cygnus olor) – gatunek dużego, częściowo wędrownego ptaka wodnego z podrodzina gęsi (Anserinae) w rodzinie kaczkowatych (Anatidae), zamieszkujący Eurazję od Wielkiej Brytanii i Francji po Pacyfik. Przeloty: luty-maj i wrzesień-grudzień. Zimuje w Europie, na Bliskim Wschodzie, środkowej i wschodniej Azji, rzadko w północnej Afryce i Pakistanie[5]. Introdukowany m.in. w Ameryce Północnej[6], Australii, Nowej Zelandii[5]. Polska populacja w większości odbywa krótkodystansowe koczowania. Nie wyróżnia się podgatunków[5][7]. Jest jednym z najcięższych ptaków latających.